---
title: "15+ Proje Yönetimi Araçları ve Görev Planlama Yazılımları"
date: "2020-07-22"
modified: "2021-12-19"
description: "Proje yönetim uygulamaları seçkisi. Yeni çıkan, yıllardır pazarda olan en iyi proje araçları ve görev planlayıcıları kürasyonu."
cover: "/posts/covers/proje-yonetim-uygulamalari.webp"
slug: "proje-yonetim-uygulamalari"
topic: "uretkenlik"
canonical: "https://www.cbsofyalioglu.com/uretkenlik/proje-yonetim-uygulamalari/"
language: "tr"
categories:
  - "uretkenlik"
  - "post"
tags:
  - "proje uygulamaları"
  - "proje yönetim araçları"
  - "görev yönetimi araçları"
  - "proje takip programı"
  - "proje yönetim uygulamaları"
  - "üretkenlik uygulamaları"
keywords:
  - "proje yönetim uygulamaları"
  - "proje takip programı"
  - "basecamp alternatifleri"
  - "notion alternatifleri"
  - "trello alternatifleri"
  - "clickup alternatifleri"
  - "trello benzeri uygulamalar"
  - "notion trello"
related:
  - "en-iyi-blog-siteleri"
  - "not-alma-uygulamasi-ve-teknikleri"
  - "notion-sablonlari-ve-ucretsiz-site-olusturmak"
---

Proje yönetimi için olmazsa olmaz **iş takip programları**, **görev planlama yazılımları** ve benzer amaçlarla kullanılabilecek ortak çalışmaya izin veren **proje yönetim araçları** gibi yazılımları bu yazıda bulacaksınız.

Bu yazıda paylaşılan programların çoğu kişisel projeler için makul seviyede ücretsiz planlar içeriyor. Uygulama yelpazesini biraz geniş tuttum. Bu yazıda, kullandığınız ama bazı özelliklerinden dolayı memnun kalmadığınız uygulamalarınıza benzer uygulamalar bulacaksınız (Asana, Basecamp, ClickUp, ve Trello benzeri uygulamalar)

Üretkenliğinizi arttıracak program arayışındaysanız, [Not alma uygulamaları](https://www.cbsofyalioglu.com/not-alma/not-alma-uygulamasi-ve-teknikleri/) başlıklı yazıya da göz atabilirsiniz.

---

## Proje Yönetim Araçları

### [Basecamp](https://basecamp.com/)

Proje araçları denildiğinde akla ilk gelen bir kaç firmadan biri genellikle Basecamp olur.

Şirket 1999'da kurulmuş olsa da 2004'den sonra daha çok bu alana yönelmiş.

Basecamp klasik proje yönetim anlayışının yanında ekip içi iletişim özelliği de sunuyor.

Kişisel kullanım için 3 proje ve 20 kişiye kadar ortak çalışma imkanını ücretsiz veriyor.

Eğer iş planı'na geçmek isterseniz 100$'lık paket tek seçenek.

Ek olarak belirtmekte fayda var, iş planında kullanıcı başına bir ödeme istenmiyor.

---

### [Trello](https://trello.com/)

Listenin en başına en popüler uygulamalardan biri olan Trello ile başlayalım. Atlassian firması tarafından 2017'de $417M'a satın alınan Trello ücretsiz servisleriyle göz dolduran ve proje yönetimi konusunda en çok kullanılan uygulamalardan.

Panolar ve kanban boardlar üzerinden işleyen bir mekanizmaya ve kullanıcı dostu bir arayüze sahip Trello.

Online olarak kullanabileceğiniz gibi masaüstü ve mobil uygulamarı da mevcut ancak GNU/Linux için resmi bir uygulaması henüz bulunmamakta.

---

### [Asana](https://asana.com/)

San Fransisco menşeili Asana'nın kurucuları Facebook'un da kurucuları arasında olan Dustin Moskovitz ve mühendis Justin Rosenstein.

Daha çok ekipler için koordine organizasyon ve iş takibi uygulaması olarak (SaaS - Software as a Service) hizmet veriyor.

Listeler, Kanban panolar, takvim düzenleme ve görev atama gibi özelliklerini ön plana çıkartıyor.

Mobil uygulamaları olmasına rağmen masaüstü uygulaması bulunmamakta.

---

### [TeamGantt](https://www.teamgantt.com/)

TeamGantt bir web uygulaması olup gant çizelgeleri hizmeti verir.

Gant çizelgeleri kaynakların etkili biçimde dağıtılması ve verimliliğin arttırılması konusunda muazzam işler çıkartırlar.

---

### [ClickUp](https://clickup.com/)

ClickUp All-in-One diyebileceğimiz bir araçlar bütünü.

To-Do listeler, hesap tabloları, proje yönetim araçları, gant çizelgeler, ve hatırlatıcılar gibi çok fazla araç içeren bir platform.

ClickUp muhtemelen piyasadaki en güçlü proje yönetim aracı olabilir. Her geçen gün de geliştmekte. Ancak bu kadar çok fonksiyona sahip olunduğunda, eğer bir UX büyücünüz yoksa kullanım zorluğu ortaya çıkmakta. Bunun için de ClickUp eğitim videolarını izlemeniz karşılığında size $10'lık kredi veriyorlar.

Mobil uygulaması da mevcut olan platform bu sayede senkronize bir planlama sunuyor.

Limitsiz paketi şu an için 35 TL civarlarında gözüküyor ve bu paket sınırsız entegrasyon, sınırsız bulut depolama, gösterge paneli (dashboard), ziyaretçi izinleri gibi ekstra özellikler sağlıyor.

Ücretsiz paketinde ise sadece 100 MB depolama imkanı var. Kullanım amacına göre değişse de yeterli diyebiliriz..

---

### [Zenkit](https://zenkit.com/)

Zenkit bir diğer All-in-One proje yönetimi suiti.

Yenice duyurduğu To-Do uygulamasının yanında kanban board, kontrol listeleri (checklists), akıl haritaları (mind map), görev atama, takvim düzenleme, ve ortak çalışma gibi bir çok gereksinilen uygulamayı içeriyor.

Ayrıca içerdiği bir çok hazır şablon ile de sizi en baştan tasarım yapma zahmetinden kurtarıyor.

2021 Ağustos'unda duyurdukları proje yönetimi aracı bu suitin en yeni uygulaması. Diğer yüm uygulamaları gibi gene Zenkit programlarıyla uyum içerisinde.

---

### [Ora](https://ora.pm/)

Proje yönetim araçlarımızın bir diğeri olan Ora. To-Do
listeleri, zaman çizelgesi zamanlayıcılar, kanban gibi bir çok özelliği olan bu uygulama takımı, ücretsiz paket dahilinde 3 kullanıcıya kadar izin veriyor.

---

### [ZenHub](https://www.zenhub.com/)

Agile proje yönetim aracı olarak öne çıkan ZenHub, ürününüz için yol haritası hazırlamaya, takım içindeki kişilere takımın çalışma planından ayrı olarak özelleştirme yapabilmesine, veri görselleştirmeye ve finansal tahminlerle darboğazların öngörülmesine olanak tanıyor.

GitHub'a entegre çalıştığını ve daha çok dijital ürünler için uygun olduğunu söylemekte yarar var.

Üye olurken ücretsiz paket seçiminde gözüken 14 günlük deneme süresi verilen ekstra özellik içindir.

Kişisel, öğrenci veya akademik amaçlı projeler ücretsizdir.

---

### [Notion](https://www.notion.so/)

Daha beta sürümündeyken bile adından sıkça söz ettirmişti Notion.

Evernote'a alternatif olarak piyasaya girmiş, sunduğu özellikler ile bugün web sitesi bile yapabileceğiniz bir uygulamaya dönüştü.

Zengin resmi ve topluluk şablonları ile çok fazla alanda iddialı olan Notion, kesinlikle denenmesi gereken proje yönetim programlardan biri.

[Blog açma sitesi](https://www.cbsofyalioglu.com/blog-acmak/en-iyi-blog-siteleri/) olarak kullanabileceğiniz, To-Do listeler yapıp, database'ler oluşturabileceğiniz, tasarım sistemleri kurup, müşteri portföyü yönetebileceğiniz bu platformu denemekten çekinmeyin. Notion ile kendi web sitenizi de kurabiliyorsunuz. [Notion için hazır şablonların](https://www.cbsofyalioglu.com/blog-acmak/notion-sablonlari-ve-ucretsiz-site-olusturmak/) olduğu yazıya da bakabilirsiniz.

Tarayıcı eklentisi olan web clipper ile internette beğendiğiniz yazı ve kaynakları da kaydedebilirsiniz.

Şu an için resmi GNU/Linux uygulaması olmasa da macOS ve Windows'unuza kurabileceğiniz cep telefonlarınıza yükleyebileceğiniz resmi uygulamaları mevcut.

---

### [Raya](https://raya.io/)

Raya daha çok yeni çıkmış bir web uygulaması.

Raya'yı diğer proje yönetim uygulamalrından ayıran en önemli özelliği bir tümleşik uygulama olması.

Uygulamalar arası geçişlerde kaybettiğimiz zamanı göz önünde bulunduran ve buna bir çözüm getirmeye çalışan Raya, tek uygulmada birden çok hizmeti sunmayı vaad ediyor.

Eposta istemcisi, şirket wikisi, kanban paneller, görev yönetimi gibi çok fazla hizmet sunuyor. Özellikle minimal tasarımı çok başarılı.

Normal fiyatı 19$ gibi gözüküyor ancak COVID-19 süresince ücretsiz durumda.

Ayrıca bölgesel fiyat poltikasını da değerlendirdiklerini ve Türkiye için ayrı bir fiyat araştırması yaptıklarını belirttiler.

---

### [Ambra](https://ambra.app/)

Gelişmiş bir kullanıcı deneyimine sahip yeni çıkan bir proje yönetim uygulaması Ambra.

---

### [Taagly](https://taagly.com/)

Ücretsiz paketi olmamakla birlikte 30 günlük deneme sürümünü deneyebileceğiniz nispeten yeni bir uygulama.

---

### [Workiom](https://www.workiom.com/)

Workiom bu listedeki proje yönetim araçları arasında biraz daha özelleşmiş bir web uygulaması. Özellikle takım liderleri için uygun bir proje uygulaması diyebilirim. Workiom ile takımınız ile ilgili görevleri ve datanızı yönetip otomasyona bağlayabilirsiniz.

---

### [GitScrum](https://site.gitscrum.com/)

Kendi alan adınızı da kullanabileceğiniz (white-label) çalışma ortamı sağlayan bir proje yönetim aracı GitScrum.

---

### [Height](https://height.app/)

Height nispeten piyasaya yeni girmiş bir **görev planlama yazılımı**. Eylül 2021'in son günlerinde duyurulan bu araç görev ve ödevlerinizi Excel tipi hesap tabloları, Kanban tablolar, Takvim görünümü gibi seçeneklerle görüntülemeye izin veren bir proje yönetim yazılımı.

Ekip çalışmasına izin veren, görevler üzerinde yorum ve sohbet imkanı sunan bu uygulama henüz beta aşamada olsa da benim favori proje yönetim araçları listemde yerini aldı.

-   ![Proje yönetim araçları: Height](/posts/proje-yonetim-araclari-height-1270x699.webp)

-   ![Görev planlama yazılımları: Height](/posts/gorev-planlama-yazilimi-height-1270x697.webp)

-   ![Proje yönetim yazılımı:Height](/posts/proje-yonetim-yazilimi-height-1270x700.webp)

---

## [Linear](https://linear.app/)

Linear daha çok bir sorun takip etme yazılımı (issue tracking) diyebiliriz. Bir proje yönetimi sorun takip etme programı olarak Linear'ın GitHub, GitLab, Zendesk, Slack gibi bir çok entegrasyonu mevcut. Güzel ve temiz bir arayüze sahip.

![](/posts/proje-yonetim-araci-linear-1270x510.webp)


## [Fibery](https://fibery.io/)

![Fibery Uygulaması](/posts/fibery.webp)

Fibery bu listedeki sıradışı uygulamalardan biri. Onu bir **proje uygulaması** olarak tanıtmak doğru olmayabilir.  Aslında çok gelişmiş bir çalışma ortamı uygulaması (workspace app) demek daha doğru.

Fibery bir Notion alternatifi olarak bilgi yönetimi ve dijital proje uygulaması olarak öne çıkıyor. Birden fazla veritabanı, not ve grafik dokümanlarınızı entegre ederek otomasyon yapabilme imkanı sunuyor.


---

Proje yaparken veya görev planlarken işinize yarayabilecek proje yönetimi araçları listesini yaptığım bu yazıya dair eklemek istediğiniz veya ister içerik ister biçimsel olarak yapmak istediğiniz eleştiriniz varsa lütfen çekinmeden yazın.
