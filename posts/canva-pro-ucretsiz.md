---
title: "Canva Pro Ücretsiz"
date: "2021-05-18"
categories: 
  - "design"
tags: 
  - "blog"
---

Canva, sosyal medya görselleri üretip, sunum ve poster dahil bir çok grafik tasarım ihtiyacınızı giderebilecek bir uygulama. Bu yazıda **ücretsiz Canva Pro** hesabı nasıl açılır onu bulacaksınız. Bunun için tek gereken şey bir öğrenci olmanız. Ya da sunabileceğiniz bir öğrenci belgesine sahip olmak.

![Canva Pro ücretsiz](images/canva-pro-ucretsiz-1270x547.jpg)

## Canva Uygulaması

Sydney merkezli bir grafik-tasarım uygulaması olan Canva'nın ücretsiz planı da bir çoğumuz için yeterli diyebiliriz. Piyasada da bir sürü ücretsiz [grafik-tasarım uygulamaları](https://www.cbsofyalioglu.com/design/free-design-resources/) mevcut. Ancak gene de Canva'nın bu sektörde uzun zamandır olması sebebiyle ve zengin kaynaklarıyla yeri ayrı. Bir üst plan olan Canva Pro ise yıllık kullanım karşılığında yaklaşık 120 Amerikan doları gerektiriyor.

Özellikle sunduğu hazır şablonlar, sıfırdan bir tasarım maliyetini ortadan kaldırıyor. Bu bakımdan inanılmaz yararlı bir web uygulaması.

Genel olarak Canva ile şunları yapabilirsiniz:

- Önemli günler için kolay sosyal medya paylaşımları üretebilirsiniz.
- Profesyonel özgeçmişler hazırlayabilirsiniz.
- Hareketli sunumlar hazırlayabilir ya da hazır olanları değiştirebilirsiniz.
- Broşür, kartpostal, foto kolaj, veya şirket logo'su üretebilir veya hazır olanlar üzerinde oynama yapabilirsiniz
- İnfografikler ile ürettiğiniz içeriği zenginleştirebilirsiniz.
- Devasa fotoğraf arşivi ve video arşivini kullanabilirsiniz
- Hareketli efektler ile kişiselleştirilmiş videolar üretebilirsiniz.
- Kendi organizasyon davetiyenizi tasarlayabilirsiniz.

Ayrıca sosyal medya hesaplarınız için şu hazır boyutlandırılmış şablonları da kullanabilirsiniz

- YouTube kanal görseli
- YouTube video giriş efekti
- Instagram hikaye ve gönderi
- Zoom hareketli arka planları
- Facebook arka plan görseli

## Nasıl ücretsiz Canva Pro sahibi olabilirsiniz?

Öncelikle gereken öğrenci olmanız. Daha doğrusu bir öğrenci belgesi sağlayabilmeniz. Eğer buraya kadar bir sorun yoksa size 1 yıl boyunca geçerli olacak ücretsiz Canva Pro hesabı açmanın yönteminden bahsedeceğim. Aslında Canva lisansından başka daha bir çok uygulamaya ücretsiz erişim sağlayacak yöntemden bahsedeceğim: GitHub Eğitim Paketi.

### GitHub Nedir?

Belki GitHub'ı duymuşsunuzdur. Bilmeyenler için kısaca bahsedelim.

GitHub bir versiyon kontrol sistemi uygulaması. Yazılımla uğraşan tüm geliştiricileri iyi bildiği bir platform.

Sizin başka insanlarla birlikte aynı kod tabanı üzerinde çalışmanıza izin veren Git teknolojisini kullanan bir web uygulaması. Ayrıca kod üzerinde yaptığınız tüm değişikliklerin her halinin birer kopyasını barındırıyor. Böylece yazdığınız her satır kodun her versiyonunu saklıyor.

Git teknolojisi Linus Torvalds tarafından Linux işletim sistemi geliştirilirken yazıldı.

GitHub ise bu Git teknolojisini kullanan dünyadaki en büyük firma. Geçtiğimiz yıllarda da Microsoft tarafından 7 Milyar Amerikan Doları karşılığında satın alındı.

GitHub eğer kurumsal ihtiyaçlarınız yoksa ücretsiz olarak rahatça kullanabileceğiniz bir platform.

Ayrıca GitHub'a öğrenci olduğunuzu belgelediğiniz zaman, size bir sürü olanak sağlıyor. Bunlardan bir tanesi de 1 yıllık **Canva Pro ücretsiz** kullanımı.

![GitHub eğitim paketi ile ücretsiz Canva Pro](images/github-egitim-paketi-ile-canva-pro-1270x587.jpg)

GitHub eğitim paketi ile ücretsiz 1 yıllık Canva Pro

Yapılması gerekenlere gelelim o halde:

1. [GitHub](https://github.com/) üzerinden ücretsiz üyeliğinizi açın.
2. [GitHub Education Pack](https://education.github.com/pack) sayfasına gidip sağ taraftaki Get Pack tuşuna basıp açılan sayfada "Get Students Benefits" yazan bağlantıya tıklayın.
3. Ardından sizden istenen bilgileri girin. Ne kadar çok belge sağlarsanız süreciniz o kadar sorunsuz şekilde tamamlanacaktır.
4. Size gelecek onay e-postasını bekleyin. Eğer onay alamazsanız, öğrenci transkriptinizi ekleyin. Bu sefer onaylanacaktır.
5. Onay geldikten sonra tekrar [GitHub Education Pack](https://education.github.com/pack) sayfasını ziyaret edin ve Canva ile ilgili kısma tıklayın.
6. Ardından Canva'da, GitHub ile kullandığınız e-posta adresi ile yeni üyelik açın.

Tüm bunları tamamladığınızda **1 yıllık ücretsiz Canva Pro** hesabınız aktif olacak.
