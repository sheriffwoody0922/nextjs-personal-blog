---
title: "45+ En İyi Blog Siteleri ve Blog Açacaklara Tavsiyeler [2022]"
description: "İnternet üzerindeki en kapsamlı arşivlerden birini oluşturan bu yazıda en iyi blog yazma siteleri'nin listesini bulacaksınız."
date: "2020-07-23"
modified: "2022-01-15"
cover: "/posts/covers/blog-yazma-siteleri.webp"
slug: "en-iyi-blog-siteleri"
topic: "blog-acmak"
canonical: "https://www.cbsofyalioglu.com/blog-acmak/en-iyi-blog-siteleri/"
language: "tr"
categories:
  - "blog-acmak"
  - "post"
  - "featured"
tags:
  - "blogging"
  - "blog sitesi açma"
  - "blog açmak isteyenlere öneriler"
  - "blog yazma siteleri"
  - "en iyi blog siteleri"
keywords:
  - "blog açma siteleri"
  - "blog yazma siteleri"
  - "blog sitesi kurma"
  - "blog yazmak için siteler"
  - "blog oluşturma siteleri"
  - "en iyi blog siteleri"
  - "en iyi ücretsiz blog siteleri"
  - "en iyi bloglar"
  - "hangi blog sitesi daha iyi"
  - "fotoblog siteleri"
  - "görsel blog siteleri"
  - "ücretsiz blog siteleri"
related:
  - "not-alma-uygulamasi-ve-teknikleri"
  - "e-bulten-hazirlama-siteleri"
  - "notion-sablonlari-ve-ucretsiz-site-olusturmak"
  - "proje-yonetim-uygulamalari"
---

Türkçe kaynaklar arasındaki en kapsamlı arşivlerden birini oluşturacak bu yazı **en iyi blog siteleri** listesini içermektedir.

<br/>

Siz de ister işletmeniz ister kendiniz için bir tane **blog açma** fikrine sahipseniz bu yazıda *en iyi blog siteleri* olarak bilinen, *blog açmak için en iyi siteler* ve de platformların listesini bulacaksınız. Ayrıca hangi blog sitesi daha iyi gibi bir sorunuz varsa ona da cevap vereceğim.

* * *

Yazının başında blog açmak isteyenlere öneriler ve dikkat edilmesi gereken konu başlıklarına dikkat çekeceğim. Devamında ise en iyi *blog yazma siteleri* ve platformlarının detaylı incelemesini bulacaksınız.

Ayrıca fotoğraf ve illüstrasyon sanatçıları için ayrıca listeye alınan ve dijital ürünlerini satabilecekleri ve foto-blog'larını oluşturabilecekleri bir kaç platform mevcut.

Ek olarak, blog yazıları ile gelir sağlamak isteyenler için ürettikleri içeriklerini ödeme sistemi ardına koyabilecekleri paywall özellikli, en bilinen *blog açma siteleri* de mevcut.  Bu platformlar ile haftalık eposta bültenleri oluşturup, kullanıcılarınıza gönderim imkanı da bulacaksınız.

* * *

### Ne Tür Blog Yazma Siteleri İncelenecek?

Blog oluşturmak için aslında elimizde yüzlerce site var. Bunların bir kısmının tasarımları 90'ları hatırlatırken bir kısmı da güncel tasarım trendlerini takip eder nitelikte. Bu yazıda aşağıdaki tipte blog açma sitelerinden bahsedilecektir.

- *En Popüler blog siteleri*
- *Çok amaçlı blog siteleri*
- *Portfolyo oluşturma siteleri*
- *Foto-blog siteleri*
- *Mikro-blog siteleri*
- *Blog yazarak para kazanabileceğiniz siteler*

Ayrıca belirtmekte fayda var API üzerinden erişebileceğiniz CMS servisleri bu yazının konusu değildir.

> “There is no rule on how to write. Sometimes it comes easily and perfectly: sometimes it’s like drilling rock and then blasting it out with charges.” ~ Ernest Hemingway

* * *

## Blog Açmak İsteyenlere Öneriler

### Blog Yazma Öncesi Not Almak

Blog yazısı yayımlanmadan önce defalarca üzerinden geçilen ve taslağı oluşturulan bir içerik. Hatta yayımlandıktan sonra da içeriğini zenginleştirme amacıyla güncellemeniz sizin yararınıza olacaktır.

Bu bakımdan, organize notlar alabilmek blog yazmak için önemli bir konu başlığıdır.

Ben kişisel olarak notlarımı [Obsidian](/not-alma/obsidian-not-alma-uygulamasi/)'a kaydediyor ve orada düzenliyorum. Bu konuda ayrıca diğer [not alma uygulamaları](/not-alma/not-alma-uygulamasi-ve-teknikleri/) listesine de bakabilirsiniz.

### Bir Blog Açmak için Neye İhtiyacım var?

Bir blog sitesi oluşturmaya karar verdiyseniz bunu size ait bir alan adıyla yapmak sitenizin çok daha profesyonel bir görünüm kazanmasına sebep olacaktır.

Biraz daha açmam gerekirse aşağıda bahsedilen blog açma sitelerinin büyük çoğunluğu size ilk üye olduğunuzda bir alt alan adı vereceklerdir.

Örneğin eğer WebFlow sitesinde üyelik açtığınızda cbsofyalioglu.webflow.com benzeri bir alan adı size tahsis edilecektir. Oysa bizim ihtiyacımız olan şey **cbsofyalioglu.com** gibi bir alan adı.

Bu alan adını almanız  için bir çok adres mevcut: GoDaddy, NameCheap vb. siteler iş görecektir.

### Blog Yazmanın Faydaları Nelerdir?

- En başta kendi alanınızdaki bilginizi gösterebileceğiniz bir alan olduğundan internet üzerindeki otoritenizi inşa etmenize yarayacaktır.
- İyi planlanmış ve arama motoru optimizasyonu yapılmış iyi bir blog yazısı web sitenize trafik çekecek ve sitenizin otoritesini (SEO bağlamında) arttıracaktır.
- Ayrıca artan trafiğiniz, ziyaretçilerinizi potansiyel müşterilerinize dönüştürme şansınızı arttıracaktır. Örneğin: HubSpot'un araştırmasına göre pazarlamacıların % 60'ı en yüksek kaliteli potansiyel satış kaynağı olarak Inbound Marketing'i (SEO ve blog içeriği vb.) gösteriyor. **(1)**


<br/>



<hr/>

## En İyi Blog Siteleri Hangi Özelliklere Sahip Olmalı

Bir blog oluşturma sitesini incelerken dikkat edilecek bazı hususlar var. Genel hatlarıyla değinelim.

### A) Estetik Unsurlar: Kişiselleştirebilme ve Hazır Şablonların Çeşitliliği

![En iyi Blog Siteleri ve Tasarım](https://fra1.digitaloceanspaces.com/cbsofyalioglu/wordpress/cbsofyalioglu/xtalking-about-art_t20_LAao6P-1.jpg.pagespeed.ic_.LGlhqhc8UF.jpg)

Size sunacağı görsel özelleştirme imkanları en önemli başlıklardan biri.

Blog sitenizi eviniz gibi düşünebilirsiniz.

Evinizin dekoru ve tasarımı sizin için ne kadar önemliyse blogunuzun görselleri de o derecede olmalı. Bir başka deyişle [sanatsal duvar posterleri](https://www.opendigitalgallery.com) ile dekore edilmiş bir duvar, bomboş bir duvara sahip bir oda ile kıyas kabul etmeyecektir. Yazdığınız makalelerinizdeki görsel öğeler de bu derecede önem taşıyacaktır.

Kabul edelim, estetik bir web sitesi içeriğin okunmasına ciddi katkı sağlıyor. Tam tersi de geçerli: kötü tasarlanmış bir blog içeriği ne kadar iyi olursa olsun daha az okunacaktır.

Burada sadece renklerin ve fotoğrafların bir aradalığı ile ortaya çıkan şeyden bahsetmiyorum. Sitenin işleyişi hakkında ne ölçüde söz alabildiğimizden de bahsediyorum aynı zamanda.

- `Kişiselleştirebilme`: Hazır tasarımların genel internet alışkanlıklarımıza ne kadar uyum sağlayabildiği, sıfırdan bir tasarım yapmanıza izin verip vermemesi önemli bir estetik özellik olarak değer platforma değer katacaktır.
- `Hazır şablonlar`: Sıfırdan bir tasarım yapmaktansa, hazır olanı değiştirmek hem daha kolaydır, hem de ne istediğinizi bilmediğiniz durumlarda çok işlevseldir.
- `Şablonların ücreti`: İncelemede göreceğiniz üzere kimi platformlar sizlere şablonlarını ücretsiz olarak sunuyorlar. Shopify ve WebFlow gibi kimi platformlar da kullanıcılarının tasarladığı şablonları diğer kullanıcılara ücretli olarak satma yöntemini seçiyor. Satış geliri de platform ve tasarımcı arasında pay ediliyor.

Eğer kafanızda görsel açıdan zengin bir blog oluşturmak varsa, mesela bir foto-blog veya işlerinizi de koyabileceğiniz bir portfolyo sitesi ise aklınızdaki, bahsettiğim görsel özelleştirmeler daha da önem kazanacaktır.

### B) Arama motoru optimizasyonu araçları

![En iyi Blog Siteleri ve SEO](https://fra1.digitaloceanspaces.com/cbsofyalioglu/wordpress/cbsofyalioglu/twenty20_7aa6bbe6-923d-4068-b60c-9f4209ae2f15-1-1.jpg)

Arama motoru optimizasyonu, *en iyi blog siteleri* arasında bakılması gereken başlıca özelliklerden biridir. Her gün milyonlarca blog yazısı yayımlanıyor. Bu kadar yazı arasında eğer ki niyetimiz içeriğimizin okunması ve daha fazla kişiye ulaşması ise başta SEO araçları olmak üzere makalelerimizi dolaşıma sokacak sosyal medya entegrasyonları ve webhook'lar önem kazanacaklardır. Özetle, blog yazılarınızı arama motoru açısından optimize etmeniz elzemdir.

Bir blog sitesinden SEO bağlamında beklenilen bazı özellikler var. Otomatik olarak size anahtar kelimenizi sorup ona göre bir plan hazırlarsa ne ala. (ileride bu uygulamayı yapan siteden bahsedeceğim).

Ancak biz gene de beklentimizi düşük tutarak anahtar kelime ve blog yazısına göre optimizasyonu kendimiz yapacağız. Bunlara ek olarak:

- OpenGraph ve TwitterCard meta etiketlerini otomatik eklemesi ve değiştirmeye izin vermesi.
- Özel meta etiketleri eklenmesine izin verip vermemesi. Örneğin bazı sayfalarınızın Google tarafından indekslenmesini istemiyor olabilirsiniz. Bu durumda robots meta etiketi kullanmanız gerekebilir.
- Schema.org Google, Microsoft, Yahoo ve Yandex tarafından kurulmuş olan ve açık bir topluluk tarafından geliştirilen bir oluşumdur. Arama motorlarının içeriğinizi doğru şekilde anlayabilmesi için gerekli olan "yapılandırılmış (structured) data" üzerine çalışır. Blog platfomumuzun Schema.org uyumlu zengin data formatlarını destekleyip desteklemediğine bakılmalıdır. (JSON-LD veya RDF formatlarından herhangi biri)
- Platformun AMP formatını desteklemesi: AMP, Google'ın çıkardığı bir kütüphanedir. Çok fazla kısıtlamalara sahip bu HTML kütüphanesi mobil cihazlarda çok hızlı yüklenme vaad ediyor. Google'ın da uzun süredir web sitelerinin hızlarının sıralamaya olan etkisindeki ağırlığını arttırdığını biliyoruz. AMP kullanmak başlı başına sıralamaya etki etmese de dolaylı olarak etki ettiği çok açık. Bu yüzden AMP desteği de önemli bir faktör.

### C) İçerik Editörü ve İnteraktif Araçlar

![En iyi Blog Siteleri ve Editör](https://fra1.digitaloceanspaces.com/cbsofyalioglu/wordpress/cbsofyalioglu/iyi-blog-yazisi-iyi-bir-editor-ister-1024x613.jpg)

Benim en çok sorun yaşadığım alanlardan birisi içerik editörü. Sadece bunun için çok defa platform değiştirdim.

Yazılarımızı yazarken sürekli olarak bu editörde çalışacağımız için editörümüzün yetenekleri bir çok şeyi etkileyecektir.

Bir blog oluşturma platformundaki içerik editöründe şu özellikler aranabilir:

- Markdown formatında yazı yazmak isteyenler için Markdown desteği
- Otomatik kaydetme özelliğinin olup olmaması (Bir çoğunda mevcut)
- HTML Kodu ekleyebilme
- Dış sitelere link verirken 'rel="nofollow"' etiketine izin vermesi. **(2)**
- Önceden tanımlanmış HTML elemanları olan widget'lar örneğin hem yazma hızımıza katkı sağlayacak hem de görsel açıdan içeriğimizi zenginleştirecektir. Örneğin: tablo oluşturucu, carousel, veya linkler için ön izlenim gösterimi.

### D) Pazarlama Araçları

Bizim bloğumuzun öylece birileri tarafından keşdfedilmesini beklemek çok gerçekçi olmayacaktır. Haliyle seçeceğimiz platformun bize pazarlama açısından ne gibi araçlar sunduğu da önemli olacaktır.

Blogunuzun gerçek takipçisini, yeni yazılarınızdan haberdar olmak isteyen ve eposta bülteninize abone olan kişi sayısından kabaca anlayabilirsiniz.

Evet, eposta ile pazarlama hala dijital pazarlama açısından önemli bir yer teşkil ediyor ve mail listenizin çokluğu pazarlama gücünüz açısından önemli bir indikatör. Eğer blog platformunuz bu hizmeti sağlamıyorsa, [eposta bülteni oluşturabileceğiniz platformlar](https://www.cbsofyalioglu.com/uretkenlik/e-bulten-hazirlama-siteleri/) listesine bakabilirsiniz.

En azından şu hizmetlere bakabiliriz:

- Dahili analitik uygulaması
- Üçüncü taraf entegrasyonlarının çeşitliliği.(MailChimp, HotJar gibi)
- Üye kaydı yapabilmesi (Haberdar olmak isteyenler ve eposta bülteni için)
- Eposta bülteni tasarımı ve gönderilmesi.
- Aylık eposta gönderim limitleri.

**Blog yazmak için siteler arasında en iyisi hangisidir?**

Bu sorunun net bir yanıtı yok. İhtiyaçlarınıza göre değişen bir durum ve çok fazla parametre söz konusu. Ancak çeşitli amaçlar için çok çeşitli bir **blog açma sitesi** listesi hazırladım. Buyurunuz.

<hr/>

<hr/>

## En İyi Blog Siteleri / Blog Yazma Siteleri

Kişisel blog yazıları veya kurumsal pazarlama yazısı olsun aradığınız örnek blog sitelerinin listesine buyurun. Kapsamını çok geniş tuttuğum **blog yazmak için siteler**  listesine en bilinen yazı yazma siteleri başlayalım.

Ayrıca listedeki uygulama ve siteler kesin bir sıra içerisinde değillerdir.


<br/>

### [En Popüler Blog Yazma Sitesi: WordPress](https://wordpress.com/)

![Wordpress blog yazma sitesi](/posts/wordpress.webp)

Neredeyse Tüm dünyadaki internet sitelerinin %30'u WordPress ile yapıldığı söyleniyor. Bu da WordPress'i **en iyi blog siteleri** sıralamasında her zaman ilk sıraya oturtuyor.

Bir blog motoru olarak ilk ortaya çıkan WordPress bugün e-ticaret sitelerinden uygulamalara kadar bir çok alanda mevcut.

Yani bir anlamda **en iyi blog siteleri** arasında en öne çıkan uygulama diyebiliriz.

Çok geniş bir ekosistemi var. Bu da çok fazla sayıda tema ve eklenti seçeneği sunuyor.

WordPress açık kaynak kodlu bir yazılım. Bu yüzden bir çok platformda WordPress sunucu imkanı bulabiliyorsunuz.

Hatta [WordPress ile yapılmış ücretsiz blog açma](https://www.cbsofyalioglu.com/blog-acmak/ucretsiz-wordpress-blog-acma/) yazıma bakabilirsiniz.


<hr/>

### [En Bilinen Ücretsiz Blog Yazma Siteleri: Blogger](https://www.blogger.com/)

![Blogger sitesi](/posts/blogger.webp)

En bilinen blog yazma sitelerinden biri Blogger'dır.

Ücretsiz şekilde alt alan adınız ile kullanabilmenize imkan tanır. Google tarafından 2003 yılında satın alınmıştır.

Nispeten gelişmiş bir editöre, ve blog yorumlarına izin verme gibi seçeneklere sahiptir. Kısıtlı sayıda teması ile özelleştirebilme imkanını kısır bulduğumu söyleyebilirim.

Ayrıca Google Adsense hesabınızı bağlayarak reklamlar üzerinden gelir elde etmenize de izin verir. (Bunun için hatırı sayılır bir trafik çekmeniz gerekmektedir).

<hr/>

### [En Bilinen Blog Yazma Siteleri: Medium](https://medium.com/)

![Medium blog yazma ve okuma](/posts/medium.webp)

Twitter ve Blogger'ın kurucu ortağı tarafından kurulan Medium sitesini bir çoğumuz bilir.

Arayüz ve tasarım değişiklik imkanları çok kısıtlı olmasına rağmen **blog yazma** işi için çok optimizedir.

Medium'daki bir makaleyi okurken sizden ücretli bir plana geçmenizi isteyebilir. Bunun sebebi yazarların yazıları ile para kazanmalarına olanak tanımasıdır.

Biraz daha açalım: paylaştığınız yazıları ister serbest isterseniz de ücretli gösterim şeklinde sunabilirsiniz. Böylelikle ödeme planına sahip kullanıcılar tarafından makaleleriniz okunduğunda siz de gelir elde edeceksinizdir.

Bu sisteme paywall (ödeme duvarı diyebiliriz sanıyorum) adı verilmektedir. Sıradan kullanıcılar aylık belirlenen makale sayısından fazla sayıda makale okumaya kalktıklarında karşılarına bir uyarı çıkar.

Eğer makale sahibi tarafından serbest şekilde ayarlanmamışsa, kullanıcılar bu makaleyi okuyamazlar. Ancak bu zayıf bir ödeme duvarıdır.

<br/>

#### Medium yazılarını nasıl okurum?

Eğer Medium makale okuma limitinizi doldurduysanız, yapmanız gereken şey aynı sayfayı gizli sekmede açmak.

Medium sizin kaç makale okuduğunuzu kendi sistemine kaydedemez. (çünkü kaydetse dahi, okuyanın siz olduğunu bilemeyecektir)

Sizin okuma sayınızı çerez ya da tarayıcı depolama alanlarından birine kaydediyordur. Bu yüzden eğer tarayıcınızı gizli sekmede açar, ya da çerezleri silerseniz okuma limitiniz resetlenecektir.

<hr/>

### [En İyi Mikro-blog sitesi: Tumblr](https://www.tumblr.com/)

![Tumblr](/posts/tumblr.webp)

Tumblr (telaffuz: Tamb-lır) yıllar içerisinde bir çok defa el değiştiren bir sosyal ağ hizmeti ve mikro-blog sitesi. Örnek: [Tumblr blog](https://cbsofyalioglu.tumblr.com/)

İnsanların kişisel ilgi alanlarına göre paylaşımlar yapıp, çoğunlukla görsel içerik keşfetmelerine izin veren bir platform.

Tumblr en eski blog siteleri arasında olan Tumblr, 2019 yılında en iyi blog siteleri arasında olan WordPress uygulamasının geliştiricisi Automattic tarafından satın alınmıştır.


<hr/>

### [En İyi Çevrimdışı Blog Uygulaması: Publii](https://getpublii.com/)

![Ucretsiz Blog Acma Uygulaması](/posts/ornek-publii-blog-sitesi-1270x578.jpg)

Publii bu listedeki en özel uygulamalardan bir tanesi. Şöyle ki aslında kendisi bir yazılım. Bunu bilgisayarınıza kuruyorsunuz. Ardından içeride tema ve diğer estetik unsurları belirliyorsunuz. Ardından 3 harika editöre sahip bu uygulama ile blog yazınızı yazmaya başlıyorsunuz. Yalnızca blog yazıları değil aynı zamanda dokümantasyon siteleri ve soru-cevap portalları da oluşturabiliyorsunuz.

Ardından statik olarak bilgisayarınızda barınan bu dosyaları bir sunucuya yüklüyor ya da JAMStack site olarak upload ediyorsunuz. Ben özellikle Netlify üzerinden karşıya yüklenmesini tavsiye ederim. Hem ücretsiz hem de Publii ile çok kolay.

Eğer hazır gelen temayı beğenmiyorsanız, 29 Euro karşılığında beğendiğiniz bir temayı alır ve ömür boyu hiç bir ücret ödemeden Publii ile blog yazılarınızı yazabilirsiniz.

<hr/>

### [Yazılımcılar ve Yazarlar'ın Favorisi: Ghost](https://ghost.org/)

![Ghost blog açma sitesi](/posts/ghost.webp)

Yazılımcıların ve de yazarların gözdesi olan Ghost **açık kaynak blog sitesi**. GitHub'daki yıldızlarından ne kadar popüler olduğunu görebilirsiniz.

Yazarlar ve yazılımcılar arasında çok popüler olan bu platformun en göze çarpan özelliği içerik editörü. Bir çok platform için hazır embed tuşuna sahip bu editör ayrıca markdown formatında da çalışabiliyor.

Tüm bunlar arasında benim favorim ise bookmark aracına sahip olması. İstediğiniz takdirde linklerinizi ön gösterimli olarak da paylaşabiliyorsunuz.

Çok çeşitli üçüncü taraf entegrasyonları ile blogunuzun kapasitesini fazlaca genişletebiliyorsunuz.

Eğer programlamaya uzak biriyseniz özelleştirme imkanlarını kısıtlı bulacaksınız. Bu durumda hazır temalara güvenebilirsiniz. İnternette 40 - 50 kadar ücretsiz Ghost teması mevcut. Premium temalar ise 49$ - 89$ arasında değişiyor.

Gelelim fiyat kısmına: Ghost' blog kullanmanın maliyeti 29$, tabi eğer Ghost.org'da barındırırsanız. Ancak açık kaynak olmasından dolayı bloğunuzu alıp istediğiniz gibi özelleştirebiliyorsunuz ve istediğiniz yerde host edebilirsiniz. Daha ucuz alternatifler bulmak pek ala mümkün.

Not: Ghost blog açma sitesi 4.versiyonu ile büyük değişiklikler ve kolaylıklar getirdi. Yukarıda bahsedilen $29'lık fiyatı da değiştirdiler. Ghost blog artık yıllık üyelik alındığında $9'a gelmektedir. Bu da Ghost blog açma sitesini gayet makul bir platform haline getirmiştir.

<hr/>




### [Ücretsiz En İyi Blog Açma Sitesi: HashNode](https://hashnode.com/@canburaks/joinme)

![En iyi Blog Siteleri: Hashnode](/posts/en-iyi-ucretsiz-blog-sitesi-1024x406.jpg)

Özel alan adınızı da kullanabileceğiniz en iyi ücretsiz blog açma sitesi HashNode olabilir.

HashNode aslında yazılımcıların yazıların paylaştığı ve birbirini takip ettiği mecralardan biri.

Görsel olarak çok fazla özelleştirme imkanı vermese de ücretsiz sunduğu özellikler ile bu listeye girmeye hak kazandı.

<hr/>



### [En İyi Web Sitesi Oluşturuculardan Biri: WebFlow](https://webflow.com/)

![Webflowblog açma sitesi](/posts/webflow.webp)

İyi bir tasarım sizin için en önemli değişken ise WebFlow tam size göre bir platform. Dokümantasyonunu ve eğitim videolarını incelediğinizde dahi tasarımcıların elinden çıktığına kanaat getireceksiniz.

WebFlow tüm listedeki kişiselleştirebilme konusunda en fazla esnekliği gösteren web sitesi oluşturma platformu.  

WebFlow ile yapabileceklerinizin sınırı ancak sizin yaratıcılığınız ile sınırlı. UItra-gelişmiş web editörü ve animasyon editörü ile benzersiz tasarımlar yapmak isteyen kişiler için en uygun blog oluşturma sitesidir diyebiliriz.

Ayrıca dahili Lottie animasyon deteğine sahip olduğunu da belitrtmek lazım.

Webflow fiyatlandırmayı 2 genel kategori üzerinden yapıyor.  $12'lık paket ile kendi alan adınızı bağlayabilirsiniz. Bir diğer kategori ise "Account Plan" adı altında sunulan ve daha çok freelancer, geliştiriciler ve ajanslar için uygun olan kategori. Bu kategori daha çok aynı anda kaç proje barındırabileceğiniz ve yaptığınız projelerin kodlarını dışarı çıkartmak için geçerli.

<hr/>

### Estetik Yönü Güçlü Bir [Web Site Oluşturucusu: Squarespace](https://www.squarespace.com/)

<iframe loading="lazy" width="560" height="315" src="https://www.youtube.com/embed/WqnhN2Rzaqc" title="YouTube video player" frameBorder="0" allow="accelerometer; autoplay; clipboard-write; encrypted-media; gyroscope; picture-in-picture" allowFullScreen></iframe>

New York merkezli Square Space'in yazlnızca **en iyi blog oluşturma** sitelerinden değil aynı zamanda **en iyi web sitesi açma** platformlarından biri olduğunu rahatça söyleyebiliriz. Blog açmak için en iyi siteler listelerinin en başında her zaman Squarespace olacaktır..

Daha önce Keanu Reeves'i reklamlarında oynatmışlardı. Onu da burada paylaşmak istedim, sonuçta blog benim.

En iyi blog siteleri arasında her zaman olan SquareSpace genel olarak hemen hemen her başlık altında iyi diyebileceğimiz bir performans gösteriyor.

Tüm diğer özellikleri bir yana, bu listedeki en ileri seviye içerik editörüne sahip.

İnteraktif içeriğin git gide önem kazandığını biliyoruz.

Blog yazısına carousel galeriler, grid bölmeler, data tabloları ve takvim gibi bir çok eleman ekleyebilmenin yazılarımıza katacağı zenginliği önemsiyorum.

Genel olarak bu tip blog açma sitelerinde kullanıcıya ücretsiz bir plan da sunulur. Yalnızca alt alan adı kullanımı (isminiz.squarespace.com gibi) veya reklam içerir.

Bu platformun dezavatajlarından biri de ücretsiz planın olmaması ve yalnızca 14 günlük bir deneme sürümüne izin vermesi.

14 günlük deneme sürüm sonrası en az $12'lık bir paket ile blogunuza veya web sitenize devam edebiliyorsunuz.

Belirtmekte fayda var arada sırada web sitesinde sayfaların yüklenmemesi gibi durumlarla karşılaşıyorum, belki de kişiseldir.

Ayrıca tasarım konusunda yalnızca size sunulan şablonları özelleştirmekle yetinebilirsiniz.

Toplam 70'den fazla hazır web sitesi şablonuna sahip yeterli gibi gözüküyor ancak gene de daha fazla olabilirdi.

<hr/>

### [Fiyat-Performans Arayanların En İyi Blog Sitesi: Wix](https://www.wix.com/)

![blog yazma sitesi Wix](/posts/wix.webp)


En iyi blog siteleri arasında kesinlikle olması gereken bir diğer site Wix. Geçmiş yıllardaki olumsuz yorumları bir yana bırakıp tekrardan incelediğimizde Wix kullanıcılarını dinleyen, isteklerine cevap veren bir platforma dönüştü.

Blog oluşturma siteleri arasında en iyi fiyat-performans blog sitesiolduğunu belirtelim.  

#### Gizli Reklam Uyarısı

İnternette bir çok sitede en iyi blog olarak gözüküyor Wix. Aldanmayınız. Hepsi Wix'in affiliation siteleridir. Yani olabildiğince objektif gözüken yorumlara sahip siteler, uyandırdıkları güven duygusuyla en iyisinin Wix olduğunu söylüyorlar. Ancak problem söylediklerinde değil, söylemediklerinde.

Wix'in çok kötü olduğu bir alan var. O da Performans. Dolayısıyla SEO açısından kaygılarınız varsa, sizi başka bir platforma alalım.

Ayda 26 TL'ye premium pakete sahip olabilirsiniz, hatta indirim zamanları 13 TL'ye düşen fiyatları ile en yakın rakiplerinin fersah fersah önünde avantaj sağlıyor.

Ayrıca 500'den fazla hazır şablona sahip ve bunları ücretsiz kullanabiliyorsunuz.

Yapay zeka destekli editörünün yanında normal editör ve EditorX dahil 3 editöre sahip.

<hr/>

### [Tilda](https://tilda.cc/)

![blog açma sitesi Tilda](/posts/tilda.webp)

Tilda hazır web blokları ve şablonlarıyla ön plana çıkan bir platform. E-ticaret yaparak ürün ve hizmetlerini satmak isteyenler için de uygun blog açma sitelerinden biri. Ayrıca nispeten güçlü bir görsel editöre sahip. Basit bir kullanıcı yönetim paneli (CRM) uygulamasını ücretsiz kullanabiliyorsunuz. Bir üst paket ile de kodunuzu export etmeye izin veriyor.

<hr/>

### [Ucraft](https://www.ucraft.com/)

![blog sitesi Ucraft](/posts/ucraft.webp)

Rusya orijinli olan bu platform, Amerika'da dahil olmak üzere 3 ülkede ofisi bulunmakta. UCraft  ayrıca e-ticaret hizmeti de veriyor. Böylece satış yapmayı planlayan bloggerlar için de uygundur diyebiliriz. Diğer örneklere kıyasla daha az bilinen bir platform olmasına rağmen yeni başlayanlar için uygun blog sitesi açma alternatiflerinden biridir diyebiliriz.

En düşük ücretli paket olan  $10'lık  abonelikte ise e-ticaret servisini kullanabiliyorsunuz.



<hr/>

### [Webnode](https://us.webnode.com/)

![Webnode blog sitesi](/posts/webnode.webp)

Webnode ücretsiz plana sahip olmayan ancak $3.9 gibi makul bir plana sahip olan bir web uygulaması. Webnode'u blog açmak için kullanabileceğiniz gibi aynı zamanda e-ticaret sitesi veya şirket sitesi açmak için de kullanabilirsiniz.

Ücretsiz planı olmayan bu blog uygulamasının en düşük planı 8 - 11 EURO arası değişmekte.

<hr/>

### [Uzakdoğunun En İyi Blog Sitesi: Studio](https://studio.design)

![Studio blog açma sitesi](/posts/studio.webp)

Studio Japonya merkezli bir web sitesi açma platformu. Çok hızlı bir platforma ve neredeyse harika bir kullanıcı ara yüzüne sahipler. Dezavantajlarına gelirsek $9'lık paketlerinde bile en fazla 5 blog makalesi yayımlamaya izin veriyorlar. Bu da bizi bir üst paket olan $27'lık plana yöneltiyor ki o da bu listedeki en pahalı fiyat politikası haline geliyor. Kurumsal firmalar için ideal olabilir.

<hr/>

### [Voog](https://www.voog.com/)

![Voog blog sitesi](/posts/voog.webp)

Bir web sitesi oluşturma uygulaması olan Voog, aynı zamanda iyi bir blog yazısı yazmanız için gereken bir çok özelliğe sahip. Bu bakımdan Wix, Squarespace, WordPress gibi platformlarla aynı sınıfta yer alıyor diyebiliriz.

Ücretsiz planı olmayan bu blog uygulamasının en düşük planı 8 - 11 EURO arası değişmekte.

<hr/>

### [Girişimciler için En İyi Blog Sitelesi - Unicorn Platform](https://unicornplatform.com/)

Unicorn platform daha yeni blog hizmetini sunmaya başladı. Daha önce start-up'lar için karşılama sayfası olarak hizmet veren platform bu yeni gelen blog özelliği ile daha çok müşteri çekeceğe benziyor. $8'lık plan ile kendi alan adınızla bir blog oluşturabileceğiniz gibi, $18'lık plan ile kodu dışarı çıkarmanıza da izin veriyor.


<hr/>

### [Strikingly](https://www.strikingly.com/)

Strikingly, aynı Wix ve Squarespace gibi bir websitesi oluşturma platformu. Alternatiflerine göre daha az özelliğe sahip olsa da,  alt alan adı ile kullanabileceğiniz ücretsiz blog siteleri arasında yer almaktadır.

<hr/>

### [LiveJournal](https://www.livejournal.com/)

LiveJournal Rusya merkezli bir diğer sosyal ağ platformu ve blog sitesi.

Facebook, Twitter ve Google hesaplarınızla oturum açabildiğiniz bu platform otomatik olarak size bir alt alan adı sağlıyor. Örneğin: [canburaks.livejournal.com](https://canburaks.livejournal.com/1011.html)

<hr/>

### [Eğitimciler için En İyi Blog Yayımlama Sitesi: Edublogs](https://edublogs.org/)

Edublogs eğitimcilerin paylaşım yapmaları amacıyla kurulmuş ve kısıtlanmış WordPress altyapısı sunan eski bir blog paylaşım platformu. En iyi olmasa da blog yazmak için uygun siteler arasında olabilir.

<hr/>

### [Ücretsiz Bir Diğer Blog Sitesi: DevDojo](https://devdojo.com/)

DevDojo'da tıpkı HashNode gibi bir geliştirici platformu ve blog açmak isteyenler için **ücretsiz blog sitesi** olarak hizmet veriyor..

<hr/>

### [Ücretsiz WordPress Blog: Vivaldi Blog](https://vivaldi.net/)

Vivaldi az sayıda kullanımı olan web tarayıcılardan birisi.Yukarıdaki adresten üye olduğunuzda size ücretsiz bir wordpress blog tahsis ediyorlar. Neredeyse çok nadir olan bir durum bu.

WordPress'in Gutenberg editörü muazzam yeteneklere sahip bir blog editörü. Bu konuda içiniz rahat olsun. Ancak Vivaldi bloğunuza kendi özel alan adınızı bağlayamıyorsunuz. Adresiniz: username.vivaldi.net formatında olacak.


<hr/>

### [Superblog](https://superblog.ai/)

Superblog'da Storipress gibi en yeni blog siteleri arasında değerlendirilmesi gereken bir blog platformu. WordPress ve Medium'a alternatif olarak onlardan daha hızlı olduğunu iddia ediyor. Özellikle Arama motoru optimizasyonu konusunda iddialı olduğunu da görüyoruz.

Ayrıca belirtmeliyiz ki Superblog'un editörü `nofollow` bağlantı verilmesine izin veriyor. Zaten arama motoru optimizasyonu ile öne çıkmayı bekleyen yeni bir blog sitesi bu özelliği kesinlikle sağlamalıdır. Muhtemelen JAMStack teknolojisinin kullanıldığı bu platformun maliyeti $9/ay olarak gözükmekte. Yeni bir web mimarisi olan bu teknoloji hakkında daha fazla bilgi almak için [Jamstack nedir?](https://www.cbsofyalioglu.com/programlama/wordpress-vs-jamstack/) isimli yazıma bakabilirsiniz.

<hr/>

### [Ucoz](https://www.ucoz.com/)

Ucoz'u bu listeye alıp almama konusunda biraz kararsızdım.

Nispeten eski bir görünüme sahip olsa da alt alan adı ile birlikte kullanabileceğiniz ücretsiz bir platform olarak listeye koydum. Örnek: [Ucoz blog sitesi](https://duvarposterleri.ucoz.org/blog/)

<hr/>

### [Storipress](https://storipress.com/)

Storipress, en iyi blog siteleri listesinin en yeni üyelerinden biri diyebiliriz. Ekim 2021'nin son günlerinde kullanıma sunuldu. Uzun süredir geliştirilmesini bekliyordum diyebilirim. Erken erişim için yıllar önce istek göndermiş olsam da, public beta sürümüne henüz geçti. İlk izlenimlerimi paylaşayım:

Yazarlar ve yayımcılar için bir web site kurucusu olarak kendisini lanse eden bu uygulama ile blog sitenizin sayfalarını da kolaylıkla özelleştirebiliyorsunuz. Siteye giriş yaptıktan sonra sağ üstteki profilinze tıklayarak açılan pencereden `Builder` seçeneğini seçtiğinizde karşınıza web sayfası inşa etmek için gerekli ekran açılıyor. Soldaki şablonlardan da istediğinizi seçerek sayfanızı özelleştirebiliyorsunuz.

Bu **en yeni blog açma siteleri** arasında olan Storipress'in editörü ise sizlere de bir yerlerden tanıdık gelebilir. Eğer yanılmıyorsam Ghost blog'da da kullanılan [MobileDoc blog editörü](https://bustle.github.io/mobiledoc-kit/demo/) kullanmışlar. Tabi ki aynısı olmasa da biraz özelleştirilmiş diyebilirim.

Ancak bu editör de bağlantılarda aradığımız özellik olan `noffolow` olarak işaretleyebilme özelliğinden yoksun.

Storipress en çok büyük çaplı paylaşımlar yapan kuruluşlar için uygun bir blog açma sitesidir. Ortak çalışmaya izin verdiği gibi blog yazılarınızı `taslak (draft)` / `inceleme bekliyor (for review)` / `İncelendi (reviewed)` şeklinde sınıflandırmanıza da izin veriyor. Böylece yüksek hacimli blog yazıları ile çok daha kolay ilgilenebiliyorsunuz.

Ekibinize ve istediğiniz editör sayısına göre değişen bir fiyat politikasına sahip. Ayrıca kişisel kullanımlar için $14 gibi bir ücret istiyorlar. Bu fiyat politikası ve sunduğu özellikler ile ile kişisel kullanımlar için daha uygun alternatiflere bakılabilir.

<hr/>



### [DigitalPress](https://www.digitalpress.blog/)

DigitalPress ücretsiz Ghost blog kullanmanızı sağlayan bir platform. Ücretsiz plan ile alan adınızı bağlayıp, ardından bir süre sonra ücretli plana geçmek faydalı olabilir. Zira ücretsiz Ghost blog içerisinde reklamları da içeriyor. Bir süre sonra kazancını sizin almadığınız reklamlar canınızı sıkabilir.



<hr/>


## En İyi Foto-blog Siteleri

### [Hikaye Anlatımı Odaklı Blog Sitesi: Exposure](https://exposure.co/)

![Görsel Blog Sitesi Exposure](/posts/exposure.webp)

Estetik yönü çok kuvvetli bir platform olan Exposure, size hikaye formatında bir portfolyo sitesi oluşturmanızı sağlıyor. Bu yönüyle storyteller'lar için en uygun blog sitesi diyebiliriz.

Bu platform size az sayıda özelleştirme imkanı sunmasına rağmen, önemli küratörler tarafından hazırlandığını belli edercesine sunduklarından fazlasını da çok aratmıyor. Dolayısıyla, aradığınız blog sitesi hem görsel yönü kuvvetli hem de yazılarınız ile harmoni içerisinde olsun istiyorsanız Exposure sizin için biçilmiş kaftan.

nEn ucuz planı 5$ olan bu platform nispete pahalı blog siteleri arasında yer alıyor. Çünkü 5$ lık plan ile 5 adet hikaye paylaşmanıza izin veriyor. Ayrıca HTML ve CSS ile özelleştirme yapmak isteyenler 100$'ı gözden çıkarmalılar.

<hr/>

### [Eşsiz Bir Deneyim Yaratmak İsteyenlere: Vev](https://www.vev.design/)

![En İyi Blog Siteleri: Vev.Design](/posts/vev.webp)

Vev bu listedeki bir diğer ilginç site. Eğer benim blogum harikulade görseller ve eşsiz tasarımlara sahip olmalı diyenlerdenseniz Vev'i denemelisiniz.
Tasarım, İçerik ve Kod editörü olmak üzere 3 ayrı editöre sahip. Bu editörler ile görselliğin ön planda olduğu, harika hikayeler anlatmak mümkün.
Editoryal yetenekleri üzerinden değerlendirdiğimizde bu listedeki hemen hemen **en iyi blog sitesi** olduğunu söyleyebilirim.
Üstelik $5 gibi bir ücrete alan adınızı da bağlayabileceğiniz bir plana sahip.

<hr/>

### [UX/UI ve Animasyon Üreticileri için - CarbonMade](https://carbonmade.com/)

![Portfolyo sitesi CarbonMade](/posts/carbonmade.webp)

CarbonMade benim favori portfolyo blog açma sitelerimden biridir. UX/UI tasarımcısıysanız, illüstrasyon,Animasyon veya fotoğraf sanatçısıysanız CarbonMade'e bakmadan geçmeyin.

<hr/>

### [Visual Society](https://visualsociety.com/)

Visual Society kendi blogunuzu da oluşturmanıza izin veren ve fotoğrafçıların kendi fotoğraflarını satabilecekleri bir e-ticaret sitesi.

Dijital ürün satış alanının sadece fotoğraf satış kısmıyla uzmanlaşmış niş bir site var karşımızda.

Özellikle fotoğraf sanatçılarına önerebileceğimiz bu web sitesinin blog editörü ise sıradan normal bir editör.

<hr/>

### [Format](https://www.format.com/)

Fotoğraf veya illüstrasyon sanatçılarının portfolyolarını koyup, satış yapabilecekleri bir diğer platform is Format. Sizi yönlendiren bir onboarding ekranının ardından plan seçimi yapıyorsunuz.

İçerik editörü Visual Society'e kıyasla daha gelişmiş olmasına rağmen hala vasat seviyede. Foto-blog olarak kullanıldığında muhtemelen yazılı kısımlara daha az ihtiyaç duyulacağı göz önünde bulundurulmalı.

Yıllık ödendiği takdirde 12$'dan başlayan planlara sahip olan Format'ın ücretsiz planı bulunmuyor.

<hr/>

### [Dunked](https://dunked.com/)

Dunked bir diğer portfolyo oluşturma sitesi. Eğer tasarım veya fotoğraflarınızı sergilemek istiyorsanız sizin için uygun alternatfilerden biri olacaktır.

### [UX Folio](https://uxfol.io/)

### [Portfolio Box](https://www.portfoliobox.net/)

### [Readymag](https://readymag.com/)

![Portfolyo sitesi ReadyMag](/posts/readymag.webp)

### [DraftBox](https://draftbox.co/)

<hr/>

## Blog Yazılarınızla Gelir Kazanabileceğiniz En İyi Web Siteleri ve Eposta Bülten Platformları

Sıra geldi **Blog yazarak para kazanma** beklentisi içerisinde olanları aydınlatmaya.

**Blog siteleri** ile birlikte eposta bültenleri oluşturarak da gelir sağlayabilirsiniz.

Bu platformlar özel olarak eposta bülteni oluşturmanıza ve bu bültenleri ödeme duvarı arkasına koyarak gelir kazanmanızı sağlayan paylaşım platformlarıdırlar.



### [Papyrus](https://papyrus.so/)

Tek bir yerde içerik yazın, haber bülteni oluşturun, hedef kitlenizi büyütün, bir topluluk oluşturun ve doğrudan okuyucularınız tarafından ödeme alın.

Papyrus bu anlamda çok işlevsel bir blog sitesi diyebiliriz.

Papyrus üzerinde bir blog açmaya başlayacaksanız, ücretsiz ve %5 komisyon gibi iki plana sahip olduğunu söyleyebilirim.

Eğer ücretsiz planı seçerseniz ve de kendi alan adınızı kullanmak gibi bir niyetiniz varsa tek defaya mahsus 50 USD gibi bir ücret ödemelisiniz.

<br/>

### [Revue](https://www.getrevue.co/)

Revue Hollandalı bir eposta bülten platformu. 2021 yılının başında Twitter tarafından satın alındı.

<br/>

### [Substack](https://substack.com/?ref=www.cbsofyalioglu.com)

Bu listenin olmazsa olmazlarından biri de Substack. Substack size ücretsiz blog hizmeti sunuyor. Bu platformun asıl olayı ise paywall ardında üretebileceğiniz içeriklere izin vermesi. Bu sayede içeriğinizin ister bir kısmını ister tamamını ücret karşılığında takipçilerinize sunabilmeniz. Substack ise bu ücretten yalnızca makul bir payı kendisine ayırıyor. İçerik üreticileri için vazgeçilmez blog sitelerinden biri bu anlamda.

<br/>

### [Letterdrop](https://letterdrop.co/)

Tıpkı Substack gibi yazılarınızı paywall ardına koymanıza izin veren daha çok yeni bir platform. Mail bülteni de oluşturmanıza olanak veren bu platform ücretsiz. Daha sonra sizin ücretli üyelikleriniz üzerinden %5'lik bir kesinti yapıyor

<br/>

<hr/>

## En İyi Minimal Blog Yazma Siteleri

Eğer tasarım ve özelleştirme gibi özellikler aramıyor, yalnızca yazılarınızı yazabileceğiniz bir platform arıyorsanız aşağıdaki minimal blog siteleri sizin için uygun olabilir.

Çoğunluğu ücretsiz olarak alt alan adı ile kullanıma izin veriyor.

Eğer kendi alan adınızı da kullanmak isterseniz aylık 5$ -9$ civarı değişen fiyat uygulamalarına sahipler. 

Minimal Blog Siteleri olarak adlandırdığımız çoğunlukla markdown formatında içerik yazmanıza izin veren ve estetik yönünü çok fazla değiştiremediğiniz blog oluşturma siteleri listesi:


- [Diary.by](https://diary.by/)
- [TypeHut](https://typehut.com/)
- [Proseful](https://proseful.com/)
- [Imprint](https://imprint.to/)
- [Notepin](https://notepin.co/)


### [Blot](https://blot.im/)

Blot biraz sıra dışı bir blog oluşturma platformu. Dropbox ya da Google Drive klasörünüzü kullanarak 4$ karşılığında bir statik bir blog oluşturmanıza izin veriyor.

### [Svbtle](https://svbtle.com/)

Svbtle (Telaffuz: Satıl) bir diğer mikro blog yazma sitesi.

İnternet üzerindeki platformların bir çoğunda var olan sıkıntılardan biri platformun kapanması. Yazılarınızı başka platformlara taşımak için size zaman ve fırsat verilse de bu hiç hoş karşılanmayan bir durum.

Svbtle işte tam burada asla kapanmayacağını vaad eden bir platform. Aylık $7 gibi bir maliyeti var.



* * *

Not:

2. Kabaca bahsetmek gerekirse: Nofollow özelliği anchor (link) etiketine eklenen bir özellik olup, linkjuice denilen, sitenizin otoritesini bir yabancı siteye geçmesine engel olan bir özelliktir. Böylece dış siteye link verirken, Google'a "Benim bu siteyle pek alakam yok" yok diyebilmiş olursunuz. SEO açısından önem teşkil eden bir durumdur.

* * *

En iyi blog siteleri denildiğinde akla gelen ve **blog açmak için en iyi siteler** olarak bilinen platformlar ve az bilinen bir sürü blog açma sitesini incelediğim bu yazı umarım sizlere yararlı olur ve doğru platformu seçmeniz konusunda bilgilendirici olur.
