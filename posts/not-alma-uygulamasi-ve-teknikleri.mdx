---
title: "A'dan Z'ye Dijital Not Alma: Yöntem ve Teknikler, Not Alma Uygulaması ..."
date: "2021-03-15"
modified: "2021-12-16"
description: "Bu yazıda not alma yöntemleri ve not alma teknikleri gibi konulara değinip ardından en iyi not alma uygulaması seçeneklerini ..."
cover: "/posts/covers/not-alma.webp"
slug: "not-alma-uygulamasi-ve-teknikleri"
topic: "not-alma"
canonical: "https://www.cbsofyalioglu.com/not-alma/not-alma-uygulamasi-ve-teknikleri/"
language: "tr"
categories:
  - "not-alma"
  - "üretkenlik"
  - "post"
tags:
  - "not alma"
  - "not alma uygulamaları"
  - "not alma teknikleri"
keywords:
  - "not alma uygulamaları"
  - "not tutma teknikleri"
  - "en iyi not alma uygulamaları"
  - "not tutma teknikleri"
  - "dijital not tutma"
related:
  - "en-iyi-blog-siteleri"
  - "proje-yonetim-uygulamalari"
  - "notion-sablonlari-ve-ucretsiz-site-olusturmak"
---

Detaylı olmasını planladığım bu yazıda **Not Alma**, **Not Alma Yöntemleri** ve **Not Alma Teknikler**i gibi konulara değinip ardından en iyi **not alma uygulaması** seçeneklerini göstereceğim. Kapsamlı bir **dijital not alma** koleksiyonu olmasını planladığım bu yazı zaman içerisinde genişleyeceğinden, bu yazıyı bir kenara not etmenizde fayda var.

Bu yazıda bahsi geçecek uygulamalar:

- **Öğrenciler için en iyi not alma uygulamaları**
- **Akademisyenler için en iyi not tutma uygulamaları**
- **Avukatlar için en iyi not uygulamaları**
- **Araştırmacılar için en iyi not uygulamaları**

Her gün neredeyse yeni bir not alma uygulaması piyasaya çıkıyor. Not alma uygulamaları pazarının da 1.35 milyar dolar büyüklüğüne erişmesi bekleniyor [\[1\]](https://www.cbsofyalioglu.com/not-alma/not-alma-uygulamasi-ve-teknikleri/#references). Yıllar önce pazarı domine etmeye başlayan Evernote'un yerini koruması neredeyse imkansız. **Roam Research** fanları bir cult seviyesine dönüşürken, **[Obsidian uygulaması](https://www.cbsofyalioglu.com/not-alma/obsidian-not-alma-uygulamasi/)** beklenmedik bir hızla ürününü geliştiriyor ve yepyeni uygulamalar da piyasaya çıkıyor.

Doğallığıyla bunlar sadece birer araç. Eğer bu konuda deneyimsiz biriyseniz bu araçlardan alacağınız verim de o derece düşük olacaktır. Haliyle bu yazıda öncelikle not alabilme hakkında bir girişe ihtiyaç gözükmektedir. Ardından farklı tipteki dijital not alma uygulaması örneklerinin en iyilerini ve en yenilerinin listesini bulacaksınız.

O halde başlayalım.

* * *

## Not Alma

Not alma, neredeyse hepimizin farklı durumlar için dahi olsa yapmak zorunda olduğu bir durum. Kimimiz sınıfta, kimimiz konferanslarda veya iş toplantılarında, kimimiz ise en sıradan şeyleri dahi unutmamak için not almak zorundayız.

Ayrıca not tutmak öğrenme açısından önemli bir yerde durmaktadır. İster sınavlarında başarılı olmak isteyen bir öğrenci, ister iş toplantılarını ve görevlerini aksatmak istemeyen biri ya da öğreneceği şeyi pekiştirmek isteyen herhangi biri olun, **etkili not tutma teknikleri** konusunu biliyorsanız hayatınızın kalitesi daha da artacaktır.

### Not Almanın Faydaları

Not tutarak:

- Aktif bir dinleme moduna girer odağımızı arttırırız.
- Seçiciliğimizi arttırır, hangi bilginin not alınması gerektiği bilgisine zamanla kavuşuruz.
- Tekrarı olmayan durumları hatırlayabilmemizi sağlar.
- Düşüncelerimiz arasındaki bağlantıların daha kolay görülmesine ortam hazırlar.
- Kayıt altına alarak bilginin özünü kaydeder ve zihnimizi her şeyi hatırlamak zorunda kalmaktan kurtarırız.

### Not Almanın Aşamaları

Not almanın 3 aşaması vardır. Eğer bu aşamalar iyi benimsenirse, tuttuğumuz notların etkisi gittikçe çoğalmaya başlar.

#### **Not Alma Öncesi**

Not alınacak kaynağın incelenmesi ve hangi amaçla not alınacağının belirlenmesi, konunun sizin işinizle alakası gibi ön hazırlıklar bu aşamada yapılır. Ayrıca konuyla ilgili yeni fikir, terim ve konseptler bu kısımda ele alınır.

#### **Not Alma Süreci**

Hangi başlıkların ve anahtar kelimelerin kaydedileceği, hangi formatta ve metottta not alınacağı bu aşamada yapılır.

#### **Not Alma Sonrası**

Alınan notların rafine edilmesi, gereksiz alınmış notların ayıklanması ve tekrar etme süreci bu aşamada olur.

## Etkili Not Alma

Ortalama bir konuşmacının ağzından dakikada 120 - 180 kelime çıkarken ortalama el yazı hızı ise dakikada 12 - 18 kelimedir. Dolayısıyla her şeyi değil ancak önemli bilgileri not etme imkanımız söz konusu. Bu da üzerimize seçici olma sorumluluğunu getiriyor.

Her şeyi kaydedemeyeceğimiz için aralarından işimize en çok yarayacak olan bilgiyi kayıt altına almalıyız. Kaydettiğimiz bu bilgilerin ne kadarlık kısmı işimize yarıyorsa o ölçüde etkili not tutma başarısı göstermiş olacağız.

_**Etkili not tutmanın ölçütü: tutulan notların ne kadarının daha sonra işe yaradığıdır.**_

Bir çoğumuz nasıl notlar almasını bilmediğinden not almanın faydalarını keşfedememekte. **Nasıl not alınmalı** sorusu herkes için farklılık gösterse de beli başlıklar üzerinde fikir birliği sağlanabilir. Duruma göre maddeler eksiltilebilir olmakla beraber **etkili bir not şunları içermelidir**.[\[3\]](https://www.cbsofyalioglu.com/not-alma/not-alma-uygulamasi-ve-teknikleri#references)

- Konu başlığı, kaynak ve not alınan tarih olmalı (Bölüm, sayfa sayısı vb.)
- Önemli noktalar, örnekler ve tetiklenen yeni fikirler kaydedilmeli.
- Daha iyi hatırlamak ve daha hızlı yazabilmek amacıyla kişiye özgü ve anlamlı işaret, sembol ve kelimeler.
- Konuyu daha da geliştirmek adına verilebilecek ek kaynak ve notların listesi.

Çoğu zaman da hızlı not aldığımız için bu bilginin daha sonra yapılandırılması gerekir.

* * *

#### Önemli Uyarı

Hatırlatmakta fayda var, başkalarının fikir ve sözlerini kendi düşüncelerimizden ayırmak adına muhakkak tırnak işareti kullanmalıyız. Aksi halde intihal yapmış oluruz. İntihal bir başkasının fikri ürününü kendi ürünüymüş gibi yapma eylemidir. Okullarda, özellikle akademi içerisinde bir suç olarak görülür. Cezası vardır. Kimi ülkelerde ve özel durumlarda hapiz cezası da buna dahildir. [\[4\]](https://www.cbsofyalioglu.com/not-alma/not-alma-uygulamasi-ve-teknikleri/#references)



* * *

## Etkili Not Alma Yöntemleri

Daha önceden test edilmiş ve kimi insanlarda işe yarar olduğuna dair bilgimizin olduğu bazı not alma yöntemleri sistemleri mevcut.

Burada bahsedeceğim not alma yöntemleri olarak geçen konu başlıklarını not tutma teknikleri ile karıştırmayınız. Ona daha sonra geleceğiz.

Tutulan notları genel olarak iki kategoride inceleyebiliriz.

- **Doğrusal Not Alma Yöntemleri** (Linear note-taking)
- **Doğrusal Olmayan Not Alma Yöntemleri** (Non-linear note-taking)

### Doğrusal Not Alma Yöntemleri

Genel olarak bilgi bize hangi sırada geliyorsa o sırada not alma durumunu ifade ediyor. Örneğin **Outlining** doğrusal olan bir not alma yöntemi olarak karşımıza çıkıyor. En çok kullanılan not tutma yöntemlerinden biri olarak biliniyor.


<ImageZoom
    src="/posts/hypernotes-not-alma-uygulamasi-1.jpg"
    width={1200}
    height={372}
    alt="Hypernotes uygulaması"
/>


Örnek outliner not alma uygulaması: Hypernotes

### Doğrusal Olmayan Not Alma Yöntemleri

Bu yöntem ise ismiyle müsemma. Daha çok çizelge ve diyagram gibi kümelendirme metotlarıyla yakın ilişki içerisindeki not tutma teknikleri bu sınıfa dahildir. Örnek olarak aşağıdaki not alma teknikleri bu sınıfa dahildir.

- Cornell Not Tutma Tekniği
- Zettelkasten metodu
- Kavram haritaları
- Ağ haritaları/Semantik haritalar (Networking/Graph map)
- Balık kılçığı (Ishikawa) diyagramları

* * *


## En İyi Not Alma Uygulaması Seçenekleri

Dijital not tutma ve bilgi düzenleme araçlarının sayısı her geçen gün artıyor. Her yeni uygulamayı denerken yeni bir oyuncak denemiş gibi oluyorum. Bir kaç konu dışı uygulama başlığı daha var böyle hissettiğim. Daha sonradan fark ettim ki bu duruma Shiny Toy/Object Syndrome deniliyormuş [\[6\]\[7\]](https://www.cbsofyalioglu.com/not-alma/not-alma-uygulamasi-ve-teknikleri/#references). Harika.

### A. Artboard Tipi Not Alma Uygulamaları

Artboard tipi not alma uygulamaları daha çok notları görsel elemanlardan oluşan kişiler için önceliklidir diyebilirim. Sürükle-bırak (Drag & Drop) yöntemi bu tip uygulamalarda fazlasıyla yaygındır.

#### 1) [Milanote](https://milanote.com/)

<ImageZoom
    src="/posts/not-alma/milanote-1600x700.webp"
    width={1600}
    height={700}
    alt="Milanote uygulaması"
/>

Görselliğin ön planda olduğu bu tip uygulamaların başında Milanote geliyor. İlk başlarda yalnız Apple cihazlarda mevcut olan Milanote artık diğer işletim sistemleri ve cihazlarda da kullanılabilir durumda.

* * *

#### 2) [Clover](https://cloverapp.co/)

<ImageZoom
    src="/posts/not-alma/clover-1400x720.webp"
    width={1400}
    height={720}
    alt="Clover uygulaması"
/>

Clover henüz beta aşamada olan hepsi bir arada (all-in-one) tipi not tutma uygulaması.

Clover uygulaması kullanıcılarına hem artboard tipi hem de klasik tipte not alabilme imkanı sunmakta.

* * *

#### 3) [One Note](https://www.microsoft.com/tr-tr/microsoft-365/onenote/digital-note-taking-app)

Genel olarak Microsoft ürünlerine karşı bir antipati olsa da One Note hakkında sık sık övgüyle bahsedildiğini duyuyorum. Çizimler yapabilmenize dahi izin veren One Note uygulamasını denemek için aşağıdaki linki ziyaret edebilirsiniz.
* * *

#### 4) [Craft](https://www.craft.do/)

<ImageZoom
    src="/posts/not-alma/craft-1400x800.webp"
    width={1400}
    height={800}
    alt="Craft uygulaması"
/>

Craft Apple tarafından 2021'in en iyi uygulaması seçildi.

Craft yeni çıkan ve yalnızca Apple cihazlar ile kullanılabilen bir uygulama.

Daha çok dokümanlarınızı ve notlarını düzenleyebileceğiniz aynı zamanda takım çalışmasına uygun ve grup halinde tek bir dokümanda çalışabilme olanakları sunan bu uygulamayı görsel yönü kuvvetli olduğu için bu kategoriye dahil ettim.


* * *

#### 5) [Speare](https://www.speare.com/)

<ImageZoom
    src="/posts/not-alma/speare-1400x580.webp"
    width={1400}
    height={580}
    alt="Speare not uygulaması"
/>

Speare son dönemde gittikçe popülerleşmeye başlayan bir diğer artboard tipi not tutma uygulaması.


### B. Çevrimdışı Çalışabilen Not Alma Uygulamaları

Çevrimdışı not alma uygulamaları bilgisayarınıza indirip yükleyebileceğiniz ve internet bağlantısı gerektirmeyen programlardır. Kişisel olarak bu tip not tutma uygulamaları benim favorilerim. Notlarımın elimin altında olması, ve hızlıca açıp güncelleyebiliyor olmam benim için önemli bir özellik.

Bulut uygulamalarının aksine çevrimdışı uygulamaları tek tıkla açabilirsiniz. Notlarınıza bilgisayarınızda barındırıldığı için sizden başka kimse erişemez.

Dezavantajları da var bu tip uygulamaların. Örneğin cross-platform kullanma sorunu mevcut. Biraz daha açmam gerekirse, notlarınızın hem mobil cihazınızda hem de bilgisayarınızda eşitlenmiş şekilde var olması zaruri bir özellik neredeyse.

Bir takım yöntemler ile bu dezavantaj ortadan kaldırılabilir. Örneğin notlarınızı Dropbox ya da Google Drive klasörünüz üzerinden kullandığınızda hem mobil hem de PC için eşitlenebilme seçenekleri artmaktadır. Ancak ekstra efor gerektirdiğini belirtelim.

#### 1) Obsidian MD

**[Obsidian MD](https://obsidian.md/)**: Obsidian benim şu an güncel olarak kullandığım ve sevdiğim not alma uygulaması. Makul bir ücretsiz plana sahip ayrıca çok yetenekli. [Obisidan uygulaması](https://www.cbsofyalioglu.com/not-alma/obsidian-not-alma-uygulamasi/) hakkında yazdığım yazıya göz atabilirsiniz. Topluluk tarafından geliştirilen eklentiler ve temalara izin vermesiyle yetenekleri iyice artan bu uygulamayı denemenizi öneririm.

Obsidian çok güçlü bir not tutma programı olduğundan bir çok meslek grubu için en iyi not uygulamaları arasındadır. Dolayısıyla, Araştırmacılar, avukatlar, akademisyenler ve öğrenciler için en iyi not alma uygulaması adaylarından biridir.

![Obsidian not alma uygulaması](/posts/obsidian-not-alma-uygulamasi-1024x443.jpg)

Obsidian not alma uygulaması

* * *

#### 2) SiYuan

**[SiYuan](https://b3log.org/siyuan/en/)**: Çin orjinli bu uygulamayı daha yeni keşfettim. Pek yetenekli gözükse de deneme fırsatım olmadı.

![SiYuan not alma uygulaması](/posts/SiYuan-not-alma-uygulamasi-1024x405.jpg)

SiYuan not alma uygulaması

* * *

#### 3) Athens Research

**[Athens Research](https://github.com/athensresearch/athens)**: Athens Roam research'ten ilham alınarak başlanan bir açık kaynak proje. Bu bakımdan bir outliner olma özelliğini gösteriyor. Ayrıca belirtmekte fayda var YCombinator tarafından destekleniyor. ([İndirme linki](https://github.com/athensresearch/athens/releases))

![Athens Research uygulaması](/posts/athens-research-not-alma-uygulamasi-1024x359.jpg)

Athens Research uygulaması

* * *

#### 4) Typora

**[Typora](https://typora.io/)**: bir zamanların popüler ve şık markdown not alma uygulamasıydı. Tema değişimi ve wysiwyg editör desteği ile local uygulamalar arasında yeri var.

![Typora Markdown Not Alma Uygulaması](/posts/typora-markdown-uygulamasi-1024x449.jpg)

Typora Markdown Not Alma Uygulaması

* * *

#### 5) Trillium

**[Trillium](https://github.com/zadam/trilium)**: bir diğer yetenekli ve aynı zamanda açık kaynak ve ücretsiz not uygulaması. Ağ haritası (graph map) özelliğine de sahip olduğunu belirtmek lazım. ([İndirme linki](https://github.com/zadam/trilium/releases))

![Trillium Not Uygulaması](/posts/trillium-not-uygulamasi.jpg)

Trillium Not Uygulaması

* * *

#### 6) Zettlr

**[Zettlr](https://www.zettlr.com/)**: 21. Yüzyıl için markdown not alma uygulaması mottosuyla piyasada olan bu uygulama iyi bir markdown editör olarak addediliyor. Zettelkasten desteği ve Zotero entegrasyonu gibi özelliklere sahip.

![Zettlr Markdown Not Alma](/posts/zettlr-markdown-1024x405.jpg)

Zettlr Markdown Not Tutma Uygulaması

* * *

#### 7) [MindForger](https://www.mindforger.com/)

MindForger uygulaması kullanımı biraz karmaşık bir tasarıma ve de albenisi pek fazla olmayan bir ara yüze sahip olsa da çeşitli not alma paradigmalarına hazır uyumlu ve yetenekli bir uygulama.

![MindForger Not uygulaması](/posts/mindforger.webp)

* * *

#### 8) [Notejoy](https://notejoy.com/)

#### 9) [Order](https://orderhq.co/)

Order henüz beta aşamada olan bir not alma programı. İnternet üzerinden bilgi alıp kopyalamanıza izin veren, heml liste hem grid şeklinde notlarınızı görüntülemeye izin veren bir uygulama.

![Order not alma programı](/posts/CleanShot-2021-09-21-at-10.32.44-1270x656.png)

* * *



### C) Outliner Not Alma Uygulamaları

Doğrusal not alma uygulamaları olarak geçen outliner uygulamalar **dijital not alma** konusunda fazlaca popüler bir başlık.

#### 1) [Roam Research](https://roamresearch.com/)

Aslında Roam kült'ü desek daha doğru olacak. Twitter'daki #roamcult başlığına baktığınızda göreceğiniz üzere Roam Research doğru pazarlama stratejisi ve iyi bir ürünle kendi fanlarını yaratabildi. **Roam Research**, Conor White-Sullivan tarafından kurulan daha çok akademik araştırmalar için kendisni ön plana çıkartan ancak kesinlikle bununla sınırlı kalmayan dijital not tutma aracı.

Yalnızca doğrusal değil aynı zamanda ağ haritaları ya da networking map denilen sınıfa da açıkça giren bu uygulama ile notlarınıza verilen linkleri görebilirsiniz. Ayrıca notlarınız arasında ilişkisellik kurma anlamında çok yararlı olan blok düzeyinde link verebilme imkanını da ilk defa Roam Research uygulamasında görmüştüm.

O kadar çok yeteneği var ki başlı başına tek bir yazı bile yetersiz kalabilir Roam için. Maggie Appleton'ın blok CSS ile renklendirdiği kendi Roam notlarını örnek olarak göstermek istiyorum.

![Maggie Appleton'ın roam notları](/posts/maggieappleton.webp)

[Maggie Appleton'ın Roam Notları](https://maggieappleton.com/paintingroam)

Roam'ın dezavantajlarından biri ise ücreti. Piyasada bir çok eksik alternatifi olmasına rağmen aylık $15 gibi bir fiyat politikasına sahip. Öğrenci belgenizi tedarik ettiğinizde çeşitli indirimler yaptıklarını söylemeden geçemeyeceğim. Bana %50 indirim yapmışlardı. Muhtemelen ve gerekçelerini açıklarsanız ücretsiz de kullanabileceğinizi düşünüyorum.

#### 2) [Logseq](https://logseq.com/)

Logseq aslında bir **roam alternatifi**. Bu da onu yetenekli dijital not alma uygulamaları arasına sokuyor. İlginç yanı ücretsiz ve açık kaynak olması. Github hesabınızla notlarınızı senkronize ediyor. Aynı Roam gibi ağ haritaları, blok düzeyde link verebilme ve wiki tipi backlinklere izin veriyor. Sık sık yeni özellikler getiriyorlar.

![Logseq](/posts/logseq.webp)

[Logseq Dark HPX teması](https://github.com/cannibalox/logseq-dark-hpx)

#### 3) [RemNote](https://www.remnote.io/)

<ImageZoom
    src="/posts/not-alma/remnote-1400x787.webp"
    width={1400}
    height={787}
    alt="Remnote uygulaması"
/>

Bir diğer outliner not tutma uygulaması.

* * *

### D) Diğer Not Alma Programları

#### 1) [Notion](https://www.notion.so/)

Notion bu kategorinin en popüler uygulaması. Yalnızca bir not alma programı olmamakla birlikte, bir üretkenlik uygulaması diyebilirim. Notion'ın ekosistemi o kadar gelişmiş ki bir web sitesi yapabilir, ders notlarınızı ve takviminizi düzenleyebilir, projeler yönetebilirsiniz. [Hazır Notion şablonları](https://www.cbsofyalioglu.com/blog-acmak/notion-sablonlari-ve-ucretsiz-site-olusturmak/) ile çok çeşitli işlerinizi Notion üzerinden takip edebilirsiniz.

#### 2) [Supernotes](https://supernotes.app/)

Notlarınızı mini-card'lara yazmanızı sağlayan kullanıcı arayüzü hoş olan bir not alma programı Supernotes.

#### 3) [Simplenote](https://simplenote.com/)

Tüm cihazlarınızdaki notlarınızı senkronize olarak kullanmanızı sağlayan bir markdown not alma programı.

#### 4) [Amplenotes](https://www.amplenote.com/)

Web uygulaması olarak çalışan amplenotes kullanışlı bir arayüze sahip.

#### 5) [Spaces](https://spaces.do/)

Spaces şu an için sadece MacOS ve iOS versiyonu bulunan markdown not alma uygulaması.


#### 6) [Notesnook](https://notesnook.com/)

Notesnook güvenlikten ödün vermek istemeyenler için biçilmiş kaftan diyebilirim. Güvenli ve korunmuş notlar herkesin hakkıdır. Bu yüzden de Notesnook ücretsiz planı da dahil olmak üzere uçtan uca korunan ve şifrelenen not özelliği sunmakta.

Ayrıca yazılarınız HTML, Markdown ve PDF formatında dışarı çıkarmanıza izin veriyor. Bu anlamda önemli bir Notion alternatifi diyebilirim.

Ek olarak not ve makalelerinizi internet üzerinde güvenli şekilde paylaşmanıza da olanak sağlıyor. Mesela paylaştığınız bir not, dilerseniz ilk okunmanın ardından kendisini imha edebiliyor. Ya da sürekli olarak internet erişimine açık olarak da bırakabilirsiniz.

Benim Notesnook üzerinde aldığım [Güvenlik Kamerası](https://monograph.notesnook.com/0eb6c655076e1a720f2a9a43) isimli kısa makalem, sürekli olarak paylaşıma açık bir not olarak durmakta.

#### 7) [Mem.ai](https://mem.ai/)

Mem çok yetenekli ve bir çok farklı özellik sunan bir not programı. Görev listeleri oluşturabileceğiniz, zaman çizelgesi yaratabileceğiniz bir not programı. ve aynı zamanda otomasyon özellikleriyle görevleri zamanlayabileceğiniz


#### 8) [Innos Note](https://innos.io/)

Innos web tarayıcısı üzerinde çalışan bir başka not uygulaması. Knowledge graph, wiki link gibi bir çok özelliği destekliyor.


Kaynakça:

1. [Note-Taking Management Software Market Size And Forecast](https://www.verifiedmarketresearch.com/product/note-making-management-software-market/#:~:text=Note%2DTaking%20Management%20Software%20Market%20Size%20And%20Forecast,5.32%25%20from%202019%20to%202026.)
2. [George R.R. Martin Quotes, Goodreads](https://www.goodreads.com/quotes/749309-i-think-there-are-two-types-of-writers-the-architects)
3. [Note Making, University of Leeds](https://library.leeds.ac.uk/info/1401/academic_skills/85/note_making)
4. [Plagiarism - incarceration, Wikipedia](https://en.wikipedia.org/wiki/Plagiarism#cite_note-19)
5. [Balık Kılçığı Diyagramları, Wikipedia](https://tr.wikipedia.org/wiki/Bal%C4%B1k_k%C4%B1l%C3%A7%C4%B1%C4%9F%C4%B1_diyagram%C4%B1)
6. [The impact of the shiny toy syndrome, Anne-Laure Le Cunff](https://nesslabs.com/shiny-toy-syndrome).
7. [Shiny object syndrome, Wikipedia](https://en.wikipedia.org/wiki/Shiny_object_syndrome)
